\chapter{Grafické rozhraní}

Grafické rozhraní je tvořené trojicí HTML, CSS a JavaScript, což jsou pilíře současných webových stránek. Velká část Aplikace by tedy mohla běžet v moderním webovém prohlížeči jako je například Google Chrome, jehož jádro pro zobrazování stránek je totožné jako jádro Electronu, který se stará o vykreslování obsahu okna Aplikace. Funkcionalita, kterou Electron nabízí navíc, je například přístup k souborovému systému uživatele, systémovým voláním či spouštění vlastních kompilovaných programů například z jazyka C. Tato kapitola se dále bude zabívat pouze částí Aplikace, která je pro uživatele viditelná v hlavním okně či v prostoru pro upozornění.

Ve fázi prototypování byl zvolen framework Boostrap\footnote{\url{https://getbootstrap.com/}} třetí verze, jenž nabízel velmi známe rozhraní jak pro uživatele, tak pro kodéra. Díky němu bylo možné velmi rychle nastínit strukturu Aplikace a přidat tlačítka a textová pole pro uživatelský vstup, která spouštěla kritické útržky kódu, pro testování hlavního konceptu či funkcionality podpůrné knihovny pro práci s Gitem v JavaScriptu. V prototypovací fázi se ukázalo, že Bootstrap nebude příliš vhodný framework pro další vývoj. Při tvorbě složitějších komponent začal rychle prezentovat své nedostatky. Jedním příkladem budiž skladba i jednoduchých prvků, která vyžaduje přemíru obsahu, jenž není pro běžného uživatele vidět, ale je kritický pro dostupnost webu například při indexaci vyhledávači, což pro Aplikaci je naprosto zbytečná vlastnost. Zároveň nevznikl projekt, který by kvalitně tyto složité struktury abstrahoval do jednodušších, snáze použitelných. Nechť ukázkou slouží React-Bootstrap\footnote{\url{https://react-bootstrap.github.io/}}, který se může pyšnit slušnými deseti tisíci hvězdiček na GitHubu a aktivním vývojem. Byť práci s Bootrapem velmi zjednodušuje, zatím neobsahuje dostatečné množství připravených komponent. Druhým a zásadnějším nedostatkem je chybějící podpora pro udržování stavu, protože Bootstrap je spíše orientovaný na klasické weby, které se generují na serveru a uživateli se tak často při změně projevují probliknutím při změně, které je způsobené prodlevou při komunikaci se serverem a přerenderování celé stránky, což by opět vyřešilo dotažení React-Boostrapu, kdy by obsahoval všechny původní komponenty z Bootrapu.

Na místě bylo tedy najít jiné řešení, které by usnadnilo tvorbu rozhraní s požadavky na snadné uživání, dostatečnou databázi předpřipravených komponent a jednoduché zakomponování nějakého systému pro uchovávání stavu. Dalším kandidátem se stal React Desktop\footnote{\url{http://reactdesktop.js.org/}}, který splňoval základní požadavky a jako bonus nabízel vzhled, který byl šitý na míru různým systémům. Měl vlastní vzhled pro macOS a Windows 10, což se nakonec ukázalo jako nevýhoda, protože, i přes to, že na zmíněných systémech by poskytoval výborný uživatelský zážitek daný známostí prostředí, oba vzhledy byly tak specifické, že by nefungovaly v kontextu ostatních linuxových systémů.

% @TODO: rozepsat více
Vítězem při volbě se nakonec stal Materia-UI\footnote{\url{http://www.material-ui.com/}}, který řeší nedostatky dříve zkoumaných možností. Více o něm v následující sekci.

\input{sections/ui/material-ui.tex}

\input{sections/ui/structure.tex}
