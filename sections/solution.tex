\chapter{Řešení}
Řešením je nová aplikace, která je schopná běžet na různých cílových zařízení, se systémem Windows nebo Linux, tak, aby vystihla různorodost zařízení členů týmu (systém, editor LaTeXu), ale zároveň nenutila všechny členy k jejímu aktivnímu využívání. Čtyřčlenný tým může vypadat třeba tak, že jeden autor pracuje na svém počítači se systémem Windows s pomocí nové aplikace, podobně další dva členové se systémem Linux a čtvrtý člen s pokročilou znalostí verzovacího systému Git nemusí novou aplikaci používat vůbec a stejně může bez omezení spolupracovat se zbytkem týmu. Aplikace tedy musí být schopná komunikovat se systémem Git, který splňuje požadavek na zálohování a verzování.
